---
layout: post
title: "ಮಾಯಾವಿ"
date: 2018-01-06
author: Adarsha
categories: Poem
tags:	AcchaKannada Kannada Poem kavana Love Boy Girl Peace Content Happy accha kannada maayaavi magician magic
cover: "assets/maayaavi-acchakannada.jpg"
description: ನನ್ನ ಎದೆಯ ಬಡಿತ ನುಡಿಸುವ ಹುಡುಗಿ, ನೀನು ಕಣೆ ಮಾಯಾವಿ!
---

<p align ="center">ಇರುಳ ಕಳೆದು, ಬೆಳಕ ಸುರಿದು, ಮೇಲೆ ಬರುವ ಸೂರ್ಯ ಪ್ರಭಾವಿ,<br>
ನನ್ನ ಬಾಳಿಗೆ ಬೆಳಕು ಚೆಲ್ಲುತ ಬಂದಿರುವ ಹುಡುಗಿ, ನೀನು ಕಣೆ ಮಾಯಾವಿ!</p>

<p align ="center">ಹುಣ್ಣಿಮೆಯ ರಾತ್ರಿಯಲಿ, ಚಂದ್ರ ಮಾಡುವ ಮೋಡಿಯಲಿ,<br>
ಅಬ್ಬರದಿ ತೇಲಿ ಬಂದಿದೆ ಸಾಗರದಲೆಯ ಮನವಿ,<br>
ನೀ ಬರುವ ಹೊತ್ತಲ್ಲಿ, ನನ್ನ ಮನದ ಮೂಲೆಯಲಿ,<br>
ನಿನ್ನ ಗೆಜ್ಜೆ ತಂದ ಸ್ವರ ಹೇಳಿದೆ ಹುಡುಗಿ, ನೀನು ಕಣೆ ಮಾಯಾವಿ!</p>

<p align ="center">ಅರಳಿದ ಹೂವಿನ ಪರಿಮಳ, ತುಂಬುತ ನನ್ನ ಮನೆಯ ಅಂಗಳ,<br>
ಮನೆ - ಮನ ಸೂರೆ ಮಾಡಿದ ಪ್ರಭಾವಿ,<br>
ನಿನ್ನ ಮನದ ಗುಣ, ನನ್ನ ಎದೆಯ ಪ್ರಾಣ,<br>
ನನ್ನ ಎದೆಯ ಬಡಿತ ನುಡಿಸುವ ಹುಡುಗಿ, ನೀನು ಕಣೆ ಮಾಯಾವಿ!<br></p>

<p align ="center">- ಆದರ್ಶ</p>
