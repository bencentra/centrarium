---
layout: post
title:  Schůzka pro nové zájemce, školní rok 2020/2021
---

Po pilotním projektu, který probíhá letos, nás v novém školním roce čeká čtyřdenní provoz tak, jak je v lesních školkách běžné: 14 - 15 dětí a dva průvodci, zahrádka u lesa se zázemím. Chcete se k nám v příštím roce na dobrodružné lesně-pedagogické cestě přidat? Rádi vás uvidíme na informační schůzce pro nové rodiče. Kdy? ~~3. 4.~~ a 24. 4. v 18 hod. Kde? [Pizzeria Fabiano](https://ristorantefabiano.cz/) (zastávka Litovický potok), kousek od stávajícího a nedaleko od nového zázemí. Přihláška na schůzku a další info buď [emailem](mailto:{{site.email}}) anebo na [Facebooku]({{site.facebook}}).

Na novém zázemí intenzivně pracujeme a těšíme se, že v příštím školním roce budeme už na vlastní zahrádce!

Aktualizace
-----------

Naši milí, z důvodu epidemie rušíme první termín schůzky (3.4.) pro zájemce o klub v příštím školním roce. Termín 24. 4. prozatím rušit nebudeme, ale sledujte prosím náš [Facebook]({{site.facebook}}). I my se snažíme, co můžeme, abychom situaci nezhoršovali. Zuřivě si myjeme ruce, držíme karanténu (ačkoli už máme v bytě nastěhovanou alespoň stovku imaginárních kamarádů, kteří zaplňují hlad po sounáležitosti a sdílení s přáteli opravdovými) a modlíme se za všechny doktory, záchranáře, hasiče, popeláře, prodavače a další hrdiny těchto dnů.
