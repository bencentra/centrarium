---
layout: post
title: "ನನ್ನ ಓಲೆ"
date: 2020-02-20
author: Adarsha
categories: Poem
tags:	AcchaKannada Kannada Poem kavana life jeevana boys karnataka aim guri fire force
cover: "assets/nanna-ole-acchakannada.jpg"
description: ಹಾದಿಗೊಂದು ತಿರುವಿದೆ, ನಿಂತು ನೋಡುವ ಇಂದು, ದೂರದೂರಲಿ ನಿಂತು ಕರೆದಿದೆ ಬದುಕ ಗುರಿಯ ಬಿಂದು.
---

<p align ="center"> ಸಾಗರದಲೆಗಳ ಮೇಲೆ ತೇಲಿಬಂದು ತಲುಪಿದೆ ನನ್ನ ಓಲೆ,<br>
ಮಿತಿಮೀರಿ ನಿಂತಿದೆ ಇಂದು, ಮನದ ಬಯಕೆಗಳ ಲೀಲೆ,<br><!--more-->
ಹಾದಿಗೊಂದು ತಿರುವಿದೆ, ನಿಂತು ನೋಡುವ ಇಂದು,<br>
ದೂರದೂರಲಿ ನಿಂತು ಕರೆದಿದೆ ಬದುಕ ಗುರಿಯ ಬಿಂದು.</p>

<p align ="center"> ಎಂದೋ ಹುಟ್ಟಿಕೊಂಡಿತು ಎಲ್ಲವ ಮೀರುವ ನಿಲುವು,<br>
ಹೊಸ ದಾರಿಯ ಹುಡುಕಿ ಕೊಟ್ಟಿದೆ, ಬದುಕ ನಿತ್ಯ ತಿರುವು.<br>
ನಾಳೆಯ ಬಯಕೆಯಲಿ ಆಚರಿಸುವೆ ನಾನು ಈ ದಿನದ ಹಬ್ಬ,<br>
ನಿತ್ಯ ಜೀವನದ ಹೋರಾಟದಲಿ ಗೆಲ್ಲುವ ತವಕದಲಿ ನಾನು ಒಬ್ಬ.</p>

<p align ="center"> ನಿತ್ಯದ ನಿಯಮಾವಳಿ ನಡೆಸಿದೆ ಶಿಸ್ತಿನ ಮೇಳ,<br>
ಕಾಲಿಗೆ ಬಿಗಿದ ಸರಪಳಿ ಜೊತೆಗೂಡಿಸಿದೆ ತನ್ನೊಂದು ತಾಳ.<br>
ಅಂದುಕೊಂಡಿದ್ದ ಮಾಡದೇ ಉಳಿದರೆ ನಿತ್ಯವೂ ಕರಾಳ,<br>
ಕಟ್ಟಿಕೊಂಡ ಸರಪಳಿ ಕಿತ್ತೋಗೆದರೆ ಅನುಕ್ಷಣವೂ ನಿರಾಳ.</p>

<p align ="center">- ಆದರ್ಶ</p>

