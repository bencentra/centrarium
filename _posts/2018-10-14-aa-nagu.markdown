---
layout: post
title: "ಆ ನಗು"
date: 2018-10-14
author: Adarsha
categories: Poem
tags:	AcchaKannada Kannada Poem kavana life heart girl smile happiness nagu santasa beauty chanda
cover: "assets/aa-nagu-acchakannada.jpg"
description: ಆ ನಗು, ಅದೇ ನಗು, ಅದಕ್ಕೆ ಯಾವಾಗಲೂ ಅದೇ ಸಾಟಿ; ಎಲ್ಲೇ ಹೋದರೂ, ಯಾರನ್ನೇ ಕಂಡರು, ಹಿಂದೆಂದೂ ಕಂಡಿರಲಿಲ್ಲ ಇಂಥಾದ್ದೊಂದು ಧಾಟಿ!
---

<p align ="center">ಆ ನಗು, ಅದೇ ನಗು, ಅದಕ್ಕೆ ಯಾವಾಗಲೂ ಅದೇ ಸಾಟಿ,<br>
ಎಲ್ಲೇ ಹೋದರೂ, ಯಾರನ್ನೇ ಕಂಡರು, ಹಿಂದೆಂದೂ ಕಂಡಿರಲಿಲ್ಲ ಇಂಥಾದ್ದೊಂದು ಧಾಟಿ.<br>
ಅರಳಿದ ಕಣ್ಣಿಗೆ ಕನ್ನಡಿ ಅದು, ಅವಳ ಮನದ ಮುನ್ನುಡಿ,<br>
ಯಾವ ಭಾಷೆಯ ಯಾವ ಪದವು ವಿವರಿಸಲಾರದು ಅವಳ ನಗುವ ನುಡಿ.</p><!--more-->

<p align ="center">ಆ ನಗು, ಅದೇ ನಗು, ಅದಕ್ಕೆ ಯಾವಾಗಲೂ ಅದೇ ಸಾಟಿ,<br>
ಎಲ್ಲೂ ಕಾಣದ, ಎಂದೂ ಕೇಳದ ಅವಳ ನಗುವು ಬಹಳ ಚೂಟಿ.<br>
ಸ್ಪಟಿಕದ ಹೊಳಪು, ಮರಳ ನುಣುಪು ತುಂಬಿದಂತ ಆ ನಗು,<br>
ಪ್ರತಿ ಬಾರಿ ಕಂಡಾಗಲೂ ಬೆರಗಾಗುವುದು ಮನವು ಕಂಡಂತೆ ಯಾವುದೋ ಸುಂದರ ಸೊಬಗು.</p>

<p align ="center">ಆ ನಗು, ಅದೇ ನಗು, ಅದಕ್ಕೆ ಯಾವಾಗಲೂ ಅದೇ ಸಾಟಿ,<br>
ಯಾರು ಹೇಗೇ ನಕ್ಕರು, ಯಾರೂ ಹೇಗೇ ನಲಿದರೂ,<br>
ಸಮನಾಗಿ ನಿಲ್ಲಲಾಗದಂಥದ್ದು, ಅದರ ಧಾಟಿ.</p>

<p align ="center">- ಆದರ್ಶ</p>
