---
layout: post
title: "ನೀನಿರುವೆಯಾ?"
date: 2022-06-22
author: Sowmya Purad
categories: Poem
tags: AcchaKannada Kannada Poem Mouna Silence Heart Guri Goal Life philosophy search hudukaata tatva question
cover: "assets/neeniruveya-acchakannada.jpg"
description: ಸೋತರೆ ಎತ್ತಲ್ಲೊಲ್ಲೆ, ಗೆದ್ದರೆ ಪ್ರಶಂಸಿಸಲ್ಲೊಲ್ಲೆ, ಅವ ಹೆಚ್ಚೆಂದು ಹಿಗ್ಗಿಸಲ್ಲೊಲ್ಲೆ, ಇವ ಕೀಳೆಂದು ತಗ್ಗಿಸಲ್ಲೊಲ್ಲೆ.
---


<p align = "center"> ಸೋತರೆ ಎತ್ತಲ್ಲೊಲ್ಲೆ, ಗೆದ್ದರೆ ಪ್ರಶಂಸಿಸಲ್ಲೊಲ್ಲೆ, <br>
ಅವ ಹೆಚ್ಚೆಂದು ಹಿಗ್ಗಿಸಲ್ಲೊಲ್ಲೆ, ಇವ ಕೀಳೆಂದು ತಗ್ಗಿಸಲ್ಲೊಲ್ಲೆ, <br>
ನಿನ್ನ ಮೊಗವನು ತೋರಲೊಲ್ಲೆ, ಹುಡುಕ ಹೋದರೆ ಸಿಗಲ್ಲೊಲ್ಲೆ . </p>

<p align = "center"> ಬೈದವನಲ್ಲ ಅಪ್ಪನಂತೆ, <br>
ಮುದ್ದಾಡಿದವನಲ್ಲ ಅಮ್ಮನಂತೆ, <br>
ಬಾ ಎಂದು ಕರೆದವನಲ್ಲ, ಇದು ಬೇಕೆಂದು ಕೇಳಲಿಲ್ಲ. </p>

<p align = "center"> ಹುಟ್ಟುತ್ತಲೇ ಹೇಳುವರು ನೀ ಇರುವೆ ಮೇಲೆ, <br>
ಬೆಳೆಯುತ್ತ ತಿಳಿಸಿದರು ನಿನ್ನ ಕರ್ಮಗಳ ಲೀಲೆ, <br>
ನಿನ್ನ ನೆನೆದರೆ ಹೆದರುವರೆಲ್ಲ, ಆದರೆ ನಿನ್ನ ಕಂಡವರಾರು ಇಲ್ಲ. </p>

<p align = "center"> ನಡೆಸುತ್ತಿರುವರು ನಿನ್ನ ಹುಡುಕುವ ಸಂಶೋಧನೆ, <br>
ಕೆಲವರಿಗೆ ಅದುವೇ ಜೀವನದ ಸಾಧನೆ. <br>
ನೀ ಅಡಗಿರುವೆಯಾದರು ಎಲ್ಲಿ? <br>
ಸಿಗುವೆಯ ನಾ ಹೋಗುವ ಮುನ್ನ, ಒಮ್ಮೆ ನೀನಿಲ್ಲಿ. </p>

<p align = "center">- ಸೌಮ್ಯ ಪುರದ್ </p>