---
layout: post
title: "ಗುಂಪು ಘರ್ಷಣೆ"
date: 2019-12-17
author: Adarsha
categories: Poem
tags:	AcchaKannada Kannada Poem kavana life Nature jeevana bayake aase desire 
cover: "assets/gumpu-gharshane-acchakannada.jpg"
description: ತಕ್ಕಂತೆ ಸಮನಾದೆವು ಸುಯೋಗದಲ್ಲಿ ನಾವು, ತೋಳುಗಳು ಸೇರಿದ ಮೇಲೆ ಮಾಯವಾಗಿದೆ ಈಗ ನಮ್ಮಿಬ್ಬರ ದಣಿವು..
---

<p align ="center">ನನ್ನ ಅವಳ ನಡುವೆ ಸಂದಿ ಸಂದಿಗಳಲ್ಲಿ ಗುಂಪುಘರ್ಷಣೆ,<br>
ಅನುದಿನವು ಅವಳ ಮೇಲೆ ಹೆಚ್ಚುತ್ತಿದೆ ಆಕರ್ಷಣೆ.<br><!--more-->
ತೆಕ್ಕೆಗೆ ಬಿದ್ದಿದೆ ಈಗ ನೀ ಕೊಟ್ಟ ಒಲವು,<br>
ತೋಳಲ್ಲಿ ಹಿಡಿದಾಗ ನಿನ್ನನ್ನ ಮಾಯವಾಯ್ತು ದಣಿವು.</p>

<p align ="center">ನನ್ನ ಸ್ವರಕೆ ಅವಳ ಸ್ವರ ಸೇರಿದಾಗ ನಮ್ಮ ಗುಣಗಳ ಲೋಪ ಸಂಧಿ,<br>
ನನ್ನ ಪ್ರೇಮಕೆ ಅವಳೊಪ್ಪಿಗೆಯು ಸೇರಿದಾಗ ಹೊರಡುವುದು ನಮ್ಮ ಆದೇಶ ಸಂಧಿ;<br>
ನನ್ನ ಮನೆಯ ಹೊಸಿಲ ಅವಳು ತುಳಿಯುವ ಘಳಿಗೆಗೆ ನಮ್ಮ ಆಗಮ ಸಂಧಿ,<br>
ಅಲ್ಲಿಂದ ಎಂದಿಗೂ ಒಬ್ಬರಿಗೊಬ್ಬರ ಸ್ನೇಹದಲ್ಲಿ ನಾವುಗಳು ಬಂಧಿ.</p>

<p align ="center">ನನ್ನ ಅವಳ ನಡುವೆ ಸಂದಿ ಸಂದಿಗಳಲ್ಲಿ ಗುಂಪುಘರ್ಷಣೆ,<br>
ಅನುದಿನವು ನಡೆದಿದೆ ನನ್ನೊಳಗೆ ಈಗ ಅವಳ ಮಿಂಚಿನ ಪಾದಾರ್ಪಣೆ.<br>
ತಕ್ಕಂತೆ ಸಮನಾದೆವು ಸುಯೋಗದಲ್ಲಿ ನಾವು,<br>
ತೋಳುಗಳು ಸೇರಿದ ಮೇಲೆ ಮಾಯವಾಗಿದೆ ಈಗ ನಮ್ಮಿಬ್ಬರ ದಣಿವು.</p>

<p align ="center">- ಆದರ್ಶ</p>
