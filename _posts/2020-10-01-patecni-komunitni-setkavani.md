---
layout: post
title: Páteční komunitní setkávání
---

Dohodli jsme se, že **dokud nebude stát jurta, budeme se scházet v oboře Hvězda na novém hřišti**. Je tam WC, přístřešek, pan vrátný prý dokonce nabízel, že nám uvaří čaj :-). **Časově příchod v cca. 9:30**, kolem 10 bude fajn udělat si kroužek, přivítat se a případně něco zazpívat. V minulých letech jsme si občas připravili nějaké tvoření a písničky. A občas jsme uspořádali velkou výpravu - do zoo, Stromovky, k hasičům na Petřinách...

![Návstěva u hasičů](/assets/article_images/hasici.jpg)

Vyplatí se mít **s sebou oběd nebo velkou svačinu**, protože dětí bývají po dopoledni venku a s tolika sociálními kontakty dost unavené, moji kluci pak většinou odpadnou cestou anebo doma.

**Až bude jurta, budeme se scházet na malejovské zahrádce u ulice Jinočanská.** Jurta ale bohužel pořád vázne na úřadech, které nedodržují zákonné lhůty. Až budeme mít štempl, určitě vám dáme vědět!

![Počátky Malejova před několika lety...](/assets/article_images/pondelni_setkani.jpg)

Rozkoukejte se, dohodněte se s ostatními, jaké byste páteční setkávání chtěli mít. Pokud se vám s námi bude líbit, v průběhu října prosím vyplňte členské přihlášky pro podporující členy spolku, viz [stanovy](/stanovy#-4--členství), přihlášky dodáme ;-) S tímto typem členství je spojen poplatek 1 000 Kč/rok/rodina. Jsme neziskovka, veškeré příjmy tedy investujeme do chodu naší organizace. Vaše příspěvky budou použity na vybavení jurty a komunitní zahrady.

Těším se v pátek a další pátky na viděnou! \\
Naty

